anunrnos nra. vrr. 149

Turnus, avis atavisque potens: quem regie conjux
Adjungi generum miro properabat amore ;

Sed variis portenta deum terroribus obstant.
Laurus erat tecti medio, in penetralibus altis,
Sacra comam, multosque metu servata per annos, 60
Quam pater inventam, primas quum conderet arces,
Ipse ferebatur Phoebo sacrasse Latinus,
Laurentesque ab ea nomen posuisse colonis.

Hujus apes summum densae-mirabile dictu 1-
Stu‘dore ingenti liquidum trans aethera vectae,
Obsedere apicem, et, pedibus per mutua nexis,
Examen subitum ramo frondente pependit.
Continuo vates “ Externum cernimus '' inquit
“Adventare virum, et partes petere agmen easdem
“Partibus ex isdem, et summa dominarier aree.’'
Praeterea, castis adolet dum altaria taedis,

Ut juxta genitorem adstat Lavinia virge,
Visa-nefas l-longis comprendere crinibus ignem,
Atque omnem ornatum flamma crepitante cremari,
Regalesque accensa comas, accensa coronam,
Insignem gemmis; tum fumida lumine fulvo
Involvi, ac totis Vulcanum spargere tectis.

Id vero horrendum ac visu mirabile ferri:

Namque fore illustrem fama fatisque canebant
Ipsam, sed populo magnum portendere bellum.

At rex sollicitus monstris, oracula Fauni,

Fatidici genitoris, adit, lucosque sub alta

Consulit Albunea, nemorum quae maxima sacro
Fonte sonat, saevamque exhalat opaea mephitim.
Hinc Italae gentes omnisque Oenotria tellus

In dubiis responsa petunt. Huc dona sacerdos
Quum tulit, et caesarum ovium subnecte silenti
Pellibus incubuit stratis, somnosque petivit 3
Multa modis simulacra videt volitantia miris,

 

