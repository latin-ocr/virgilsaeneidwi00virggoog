suusrnos ars. x. κ 233 ,

Audiit Alcides juvenem, magnumque sub imo

Corde premit gemitum, lacrimasque effundit inanes. 465
Tum genitor natum dictis affatur amicis:

“ Stat sua cuique dies; breve et irreparabile tempus
“Omnibus est vitae3 sed famam extendere factis,

“Hoc virtutis opus. Trojaa sub moenibus altis

“ Tot nati cecidere deum ; quin'occidit una 470
“ Sarpedon, mea progenies. Etiam sua Turnum

‘⁴ Fata vocant, metasque dati pervenit ad aevi.'’

Sic ait, atque oculos Rutulorum rejicit arvis.

At Pallas magnis emittit viribus hastam,

Vaginaque cava fulgentem deripit ensem. 475
Illa volans, humari surgunt qua tegmina summa,

Incidit, atque, viam clipei molita peroras,

Tandem etiam magno strinxit de corpore Turni.

, Hic Turnus ferro praefixum robur acuto

In Pallanta diu librans jacit, atque ita fatur: 480
“ Adspice, nummage sit nostrum penetrabile telum.'’
Dixerat; at clipeum, tot ferri terga, tot aeris,

Quum pellis toties obeat circumdata tauri,

Vibranti medium cuspis transverberat ictu,

Loricaeque moras et pectus perforat ingens. 485
Ille rapit calidum frustra de vulnere telum:

Una eademque via sanguis animusque sequuntur.

Corruit in virinus ; sonitum super arma dedere3

Et terram hostilem moriens petit ore cruento.

Quem Turnus super adsistens, 490
“ Arcades, haec ” inquit “memores mea dicta referte

“ Evandro: Qualem meruit, Pallanta remitte.

“ Quisquis honos tumuli, quidquid solamen humandi est,

“ Largior. Haud illi stabunt Aeneia parvo

“ Hospitia.'' Et'laevo pressit pede, talia fatus, 495
Exanimem, rapiens immania pondera baltei,

, Impressumque nefas: una sub nocte jugali

 

