238 susurros mo. x.

Misit, agens hiemem nimbo succincta per auras,
‘Iliacamque aciem et Laurentia castra petivit. ἵ 635
Tum dea nube cava tenuem sine viribus umbram

In faciem Aeneae-visu mirabile monstrum-

Dardaniis ornat telis, clipeumque jubasque

Divini assimulat capitis, dat inania verba,

Dat sine mente sonum, gressusque effingit euntis: 640
Morte obita quales fama est volitare figuras,

Aut quae sopitos deludunt somnia sensus.

At primas laeta ante acies exsultat imago,

Irritatque virum teliset voce lacessit.

instat cui Turnus, stridentemque eminus hastam 645
Oonjicit; illa dato vertit vestigia terge.

Tum vero Aenean aversum ut cedere Turnus

Credidit, atque animo spem turbidus hausit inanem:
“Quo fugis, Aenea? Thalamos ne desere pactos!

“ Hac dabitur dextra tellus quaesita per undas.’' 650
Talia vociferans sequitur, strictumque coruscet
Mucronem, neo ferre videt sua gaudia ventos.

Forte ratis celsi conjuncta crepidine saxi ¹
Expositis stabat scalis et ponte parato,

Qua rex Clusinis advectus Osinius oris:

Huc sese trepida Aeneae fugientis imago '

Oonjicit in latebras ; nec Turnus segnior instat,
Exsuperatque moras et pontes transilit altos. ‚

Vix proram attigerat: rumpit Saturnia funem,
Avulsamque rapit revoluta per aequora navem. 660
Tum levis haud ultra latebras jam quaerit imago,

Sed sublime volans nubi se immiscuit atrae.

Illum autem Aeneas absentem in proelia poscit;

Obvia multa virtm demittit corpora morti:

Quum Turnum medio interea fert aequore turbo. 665

Respicit ignarus rerum ingratusque salutis,
Et duplices cum voce manus ad sidera tendit:

 

