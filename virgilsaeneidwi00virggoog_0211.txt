erumnosus. vrri. 187

“ Signaque ferre jubent ; retinet longaevus haruspex, ·
“ Fata canens: ‘O Maeoniae delecta juventus, Ι
“ ‘Flos veterum virtusque virum, quos justus in hostem 500
“ ‘Fert dolor 51 11151115 accendit Mezentius ira,

“ ‘ Nulli fas Italo tantam subjungere gentem ;

“ ,‘ Externos optate duces.' Tum Etrusca resedit

“Hoc acies campo, monitis exterrita divum.

“lpse oratores adme regnique coronam 505
“ (lum sceptro misit, mandatque insignia Tarchon,

“ Suecedam castris, Tyrrhenaque regna capessam.

“Sed mihi tarda gelu saeclisque effeta senectus

“Invidet imperium, seraeque ad fortia vires.

“Gnatum exhortarer, ni mixtus matre Sabella 510
“ Hinc partem patriae traheret. Tu, cujus et annis

“ Et generi fata indulgent, quem numina poscunt,

“ Ingredere, o Teucrum atque Italum fortissime ductor.

“ Hunc tibi praeterea, spes et solatia nostri,

“ Pallanta adjungam: suh te tolerare magistro 515
‘⁶ Militiam 51 grave Martis opus, tua cernere facta

. “ Assuescat, primis et te miretur ab annis.

“ Arcadas huic equites bis centum, robora pubis

“ Lecta, dah0, totidemque suo tihi nomine Pallas.”

Vix ea fatus erat : defixique ora tenebant 520
Aeneas Anchisiades et fidus Achates;

Multaque dura suo tristi oum corde putabant,

Ni signum coelo Cytherea dedisset aperto.

Namque improviso vibratus ab aethere fulgor

Cum sonitu venit, et ruere omnia visa repente, 525
Tyrrhenusque tubae mugire per aethera clangor.

· Suspieinnt3 iterum atque iterum fragor increpat ingens.
Arma inter nubem coeli in regione serena

Per sudum rutilare vident et pulsa tonare.

Obstupuere animis alii; sed Troius heros 530
Agnovit sonitum et divae promissa parentis.

 

