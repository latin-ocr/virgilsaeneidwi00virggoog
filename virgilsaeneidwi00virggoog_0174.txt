150 nurrrnos rra. rrr.

Et varias audit voces, finiturque deorum 90 ⁶
Colloquio, atque imis Acheronta affatur Avernis.
· Hic et tunc pater ipse petens responsa Latinus ο

“ Centum lanigeras mactabat rite bidentes,

Atque harum effultus tergo stratisque jacebat
Velleribus: subita ex alt'o vox reddita luco est: 95
“Ne pete connubiis natam sociare Latinis,
“ Ο mea progenies, thalamis neu crede paratis:
“ Externi veniunt generi, qui sanguine nostrum
“Nomen in astra ferant, quorumque ab stirpe nepotes
’ “Omnia sub pedibus, qua Sol utrumque recurrens 100
“ Adspicit Oceanum, vertique regique videbunt.'’
Haec responsa patris Fauni monitusque silenti
N octe datos non ipse suo premit ore Latinus3
Sed circum late volitans jam Fama per urbes
Ausonias tulerat, quum Laomedontia pubes 105
Gramineo ripae religavit ab aggere classem.

Aeneas primique duces et pulcher Iulus
Corpora sub ramis deponunt arboris altae,
Instituuntque dapes, et adorea liba per herbam
subjiciunt epulis-sic Jupiter ipse monebat, 110
Et Cereale solum pomis agrestibus augent.
Consumtis hic forte aliis, ut vertere morsus
Exiguam in Cererem penuria adegit edendi
Et violare manu malisque audacibus orbem
Fatalis crusti, patulis nec parcere quadris 3 115
“Heus l etiam mensas consumimus ?'’ inquit Iulus,—
Nec plura alludens. Fa vox audita laborum
Prima tulit finem, primamque loquentis ab ore
Eripuit pater ac stupefactus numine pressit.
Continuo “ Salve fatis mihi debita tellus, 120
“ Vosque '' ait “0 fidi Trojae salvete Penatesl
“ Hic domus, haec patria est : genitor mihi talia-namque
“ Nunc repeto-Anchises fatorum. arcana reliquit.

 

