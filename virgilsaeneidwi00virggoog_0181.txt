Auunmos lus. vn.

Tartareae monstrum: tot sese vertit in ora,
'l'am saevae facies, tot pullulat atra colubris.

¹ Quam Juno his acuit verbis, ec talia fatur: 330

“ Hunc 'mihi da proprium, virgo sata Nocte, laborem,

“ Hanc operam, ne noster honos infractave cedat

“Fama loco, neu connubiis ambire Latinum

“Aeneadae possint italosve obsidere fines.

“ Tu potes unanimos armare in proelia fratres, 335

“ Atque odiis versare domos, tu verbera tectis

“ Funereasque inferre faces3 tibi nomina mille,

“Mille nocendi artes: fecundum concute pectus,

“ Disjice compositam pacem, sere crimina belli3

“Arma velit poscatque simul rapiatque juventus! '¹ 340
Exin Gorgoneis Allecto infecta venenis

Principio Latium et Laurentis tecta tyranni

Celsa petit, tacitumque obsedit limen Amatae,

Quam super adventu Teucrum Turnique hymenaeis

Femineae ardentem curaeque iraeque coquebant. 345

Huic dea caeruleis unum de crinibus anguem

Oonjicit, inque sinum praecordia ad intima subdit,

Quo furibunda domum monstro permisceat omnem.

Ille, inter vestes et levia pectora lapsus,

Volvitur attactu nullo fallitque furentem, 350

Vipeream inspirans animam: fit tortile collo

Aurum ingens coluber, fit longae taenia vittae,

Innectitque comas, et membris lubricus errat.

Ac dum prima lues udo sublapsa veneno

Pertentat- sensus, atque ossibus implicat ignem, 355

Necdum animus toto percepit pectore fiammam;

Mallius et solito matrum de more loquuta est,

Multa supernates lacrimans Phrygiisque hymenaeis:

“ Exsulibusne datur ducenda Lavinia Teucris,

“0 genitor, nec te miseret gnataeque tuique, 360

“ Nec matris miseret, quamprimo aquilone relinquet

 

