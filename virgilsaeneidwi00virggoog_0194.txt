170 rnumnos nra. vn.

Tum pater omnipotens, aliquem indignatus ab umbris 770
Mortalem infernis ad lumina surgere vitae,
Ipse repertorem medicinae talis et artis
Fulmine Phoebigenam Stygias detrusit ad undas.
At Trivia Hippolytum secretis alma recondit
Sedibus, et nymphae Egeriae nemorique relegat, 775
Solus ubi in silvis Italis ignobilis aevum .
Exigeret, versoque ubi nomine Virbius esset.
Unde etiam templo Triviae lucisque sacratis
Cornipedes arcentur equi, quod litore currum,
Et juvenem monstris pavidi effudere marinis. 780
Filius ardentes haud secius aequore campi
Exercebat equos, curruque in bella ruebat.
Ipse inter primos praestanti corpore Turnus
Vertitur arma tenens, et toto vertice supra est:
eui triplici crinita juba galea altaOhimaeram 785
Sustinet, Aetnaeos efflantem faucibus ignes:
Tam magis illa fremens et tristibus effera flammis, ·
Quam magis effuso crudescunt sanguine pugnae-3
At levem clipeum sublatis cornibus Io
Auro insignibat, jam setis obsita, jambos, 790

¹ Argumentum ingens, et custos virginis Argus,

Caelataque amnem fundens pater Inachus urna.
Insequitur nimbus peditum, clipeataque totis

Agmina densentur campis, Argivaque pubes
Auruncaeque manus, Rutuli, veteresque Sicani, 795
Et Sacranae acies, et picti scuta Labici:

Qui saltus, Tiberine, tuos sacrumque Numici

Litus arant, Rutulosque exercent vomere colles
Circaeumque jugum quis Jupiter Anxurus arvis

Praesidet et viridi gaudens Feronia lucc ; 800
Qua Saturae jacet atra palus, gelidusque per imas
Quaerit iter vehes atque in mare conditur Ufens. .

Hcs super advenit Volsca de gente Camilla,

 

