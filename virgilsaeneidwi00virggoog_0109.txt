Annumos ara. rr. 86

“ Exspectat facilemque fugam ventosque ferentes. 430
“ Non jam conjugium antiquum, quod prodidit, oro,
“ Nec, pulchro ut Latio careat regnumque relinquat3
“Tempus inane peto, requiem spatiumque furori,
“Dum mea me victam doceat frutuna dolere.
“Extremam hanc oro veniam-miserere sororis, 435.
“Quam mihi quum dederis, cumulatam morta remittam.'’
Talibus orabat, talesque miserrima fletus
Fertque refertque soror ; sed nullis ille movetur
Fletibus, aut voces ullas tractabilis audit:
Fata obstant, placidasque viri deus obstruit auree.
Ac velut annoso validam quum robore quercum
Alpini Boreae nunc hinc nunc flatibus illinc
Emere inter se certant; it stridor et altae
Constemunt terram concusso stipite frondes ;
Ipsa haeret scopulis et, quantum vertice ad auras 445
Aetherias, tantum radice in Tartara tendit:
Haud secus assiduis hinc atque hinc vocibus heros
Tunditur, et magno persentit pectore curas;
Mens immota manet, lacrimae volvuntur inanes.
Tum vero infeliri fatis exterrita Dido
Mortem orat3 taedet coeli convexa tueri.
Quo magis inceptum peragat lucemque relinquat,
Vidit, turicremis quum dona imponeret aris,-
Horrendum dictu-latices nigrescere sacros,
Fusaque in obscenum so vertere vina cruorem.
Hoc visum nulli, non ipsi effata sorori.
Praeterea fuit in tectis ‹lc marmore templum
Oonjugis antiqui, miro quod honore colebat,
Velleribus niveis et festa fronde revinctum:
Hinc exaudiri voces et verba vocantis
Visa viri, nox quum terras obscura teneret,
Solaque culminibus ferali carmine bubo
Saepe queri et longas in fletum ducere voces.

 

