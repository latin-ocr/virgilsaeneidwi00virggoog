288 ’ susurros um. xn.

Ille avidus pugnae suras incluserat auro 430
Hinc atque hinc, oditque moras hastamque coruscat.
Postquam habilis lateri clipeus loricaque tergo est;
Ascanium fusis circum complectitur armis,

Summaque per galeam delibans oscula fatur:

“ Disce, puer, virtutem ex me verumque laborem, 435
“Fortunam ex aliis. Nunc te mea dextera bello

“ Defensum dabit, et magna inter praemia ducet.

“Tu facito, mox quum matura adoleverit actas,

“Sis memor, et te, animo repetentem exempla tuorum,

’ “ Et pater Aeneas et avunculus excitet Hector.'' 440

Haec ubi dicta dedit, portis sese extulit ingens,
Telum immane manu quatieus; simul agmine denso
Antheusque Mnestheusque ruunt, omnisque relictis
Turba fluit castris. Tum caeco pulvere campus
Miscetur, pulsuque pedum tremit excita tellus. 445
Vidit ab adverso venientes aggere Turnus,

Videre Ausonii, gelidusque per ima cucurrit

Ossa tremor; prIma ante omnes J uturna Latinos

Audiit agnovitque sonum, et tremefacta refugit.

ille volat, campoque atrum rapit agmen aperte. 450
Qualis ubi ad terras abrupto sidere nimbus

· It mare per medium; miseris, heu, praescia longe
Horrescunt corda agricolis 3 dabit ille ruinas

Arboribus stragemque satis, ruet omnia late3

Ante volant sonitumque ferunt ad litora venti: 455
Talis in adversos ductor Rhoeteius hostes

Agmen agit; densi cuneis se quisque coactis
Agglomerant. Ferit ense gravem Thymbraeus Osirim,
Archetium Mnestheus, Epulonem obtruncat Achates,
Ufentemque Gyas3 cadit ipse Tolumnius augur, 460

, Primus in adversos telum qui torserat hostes.
Tollitur iu coelum clamor, versique vicissim
Pulverulcuta fuga Rutuli dant terga per agros.

 

