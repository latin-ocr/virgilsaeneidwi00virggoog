180 ¹ Aruernos nm. vru.

“ Corripit, in nodum complexus, et angit inhaerens 260
“Elisos oculos et siccum sanguine guttur.

“Panditur extemplo foribus domus atra revulsis,

“ Abstractaeque boves abjuratisque rapinae

“ Ooelo ostenduntur, pedibusque informe cadaver

“ Protrahitur. Nequeunt expleri corda tuendo 265
. “Terribiles oculos, vultum villosaque setis

“Pectora semiferi, atque exstinctos faucibus ignes.

“Ex illo celebratus honos, laetique minores

“ Servavere diem; primusque Potitius auctor,

· “ Et domus Herculei custos Pinaria sacri 270

“ Hanc aram luco statuit, quae Maxima semper
“Dicetur nobis, et erit quae maxima semper.

· - “Quare agite, ojuveneS, tantarum in munere laudum

“ Oingite fronde eomas et pocula porgite dextris,
“ Communemque vocate deum, et date vina volentes.” 275
Dixerat, Herculea bicolor quum populus umbra·
Velavitque comas foliisque innexa pependit,
Et sacer implevit dextram scyphus. Ocius omnes
In mensam laeti libant, divosque precantur.

Devexo interea propior fit Vesper Olympo, 280
Jamque sacerdotes primusque Potitius ibant,
Pellibus in morem cincti, flammasque serebant.
Instaurant epulas, et mensae grata secundae
Dona ferunt, cumulantque oneratis lancibus aras.
Tum Salii ad cantus incensa altaria circum 285
Populeis adsunt evincti tempora ramis, ⁸
Hic juvenum chorus, ille senum: qui carmine laudes
Herculeas et facta ferunt: ut prima novercae
Monstra manu geminosque premens eliserit angues3
Ut bello egregias idem disjecerit urbes, 290
. Trojamque Oechaliamque, et duros mille labores ⁸
Rege sub Eurystheo fatis Junonis iniquae
Pertulerit. Tu nubigenas, invicte, bimembres,

 

