Asnnlnos mn. xl.

It coelo clamorque virum clangorque tubarum.
Hinc alii spolia occisis derepta Latinis

Oonjiciunt igni, galeas ensesque decoros,
Frenaque ferventesque rotas; pars munera nota, 195
ipsorum clipeos et non felicia tela. ’
Multa boum circa mactantur corpora Morti,
Setigerosque sues raptasque ex omnibus agris
⁴In flammam jugulant pecudes. Tum litore toto
Ardentes spectant socios, semiustaque servant 200
Busta, neque avelli possunt, nox humida donec
Invertit coelum stellis ardentibus aptum.
Nec minus et miseri diversa in parte Latini
Innumeras struxere pyras: et corpora partim
Multa virum terrae infodiunt, avectaque partim 205
Finitimos tollunt in agros urbique'remittunt ;
Cetera, confusaeque ingentem caedis acervum,
Nec numero nec honore cremant: tunc undique vasti
Certatim crebris collucent ignibus agri. ,
Tertia lnx gelidam coelo dimoverat umbram: 210
Maerentes altum cinerem et confusa ruebant
Ossa focis, ‚tepidoque onerabant aggere terrae.
J am vero in tectis, praedivitis urbe Latini,
. Praecipuus fragor et longi pars maxima luctus.
Hic matres miseraeque nurus, bic cara sororum ⁸. 215
Pectora maerentum puerique parentibus orbi
Dirum exsecrantur bellurn Turnique hymenaeos3
Ipsum armis ipsumque jubent decernere ferro,
Qui regnum Italiae et primos sibi poscat honores,
ingravet haec saevus Drances, solumque vocari 220
Testatur, solum posci in certamina Turnum.
Multa simul contra variis sententia dictis
Pro Turne, et magnum reginae nomen obumbrat;
Multa virum meritis sustentat fama tropaeis.
Hos inter motus, medio in flagrante tumultu, 225

 

