Annulnos ΜΒ. vlt.

Tali intus templo divum patriaque Latinus

Sede sedens Teucros ad sese in tecta vocavit,

Atque haec ingressis placido prior edidit ore :

“ Dicite, Dardanidae-neque enim nescimus et urbem 195
“Et genus, auditique advertitis aequore cursum,

“ Quid petitis? quae causa rates aut cujus egentes

“ Litus ad Ausonium tot pervade caerula vexit Ρ

‘² Sive errore viae, seu tempestatibus acti-

“ Qualia multa mari nautae patiuntur in alto· 200
“Fluminis intrastis ripas portuque sedetis3

“ Ne fugite hospitium, neve ignorate Latinos

“Saturni gentem, haud vinclo nec legibus aequam,
“Sponte sua veterisque dei se more tenentem.

“Atque equidem memini-fama est obscurior annis· 205
“Auruncos ita ferre senes, his ortus ut agris

“ Dardanus Idaeas Phrygiae penetrarit ad urbes
“Threiciamque Samon, quae nunc Samothracia fertur.
“Hinc illum, Corythi Tyrrhena¹ ab sede profectum,
“Aurea nunc solio stellantis regia coeli 210
“ Accipit, et numerum divorum altaribus addit!

Dixerat, et dicta Ilioneus sio voce secutus:

“ Rex, genus egregium Fauni, nec fluctibus actos

“Atra subegit hiems restris succedere terris,

“ Nec sidus regione viae litusve fefellit ; 215
“ Oonsilio hanc omnes animisque volentibus urbem

“ Afferimur, pulsi regnis, quae maxima quondam
“Extremo veniens Sol adspiciebat Olympo.

“ Ab J ove principium generis: dove Dardana pubes
“Gaudet avo3 rex ipse Jovis de gente suprema, 220
“ Troius Aeneas, tua nos ad limina misit. '
“ Quanta per Idaeos saevis effusa Mycenis

· “Tempestas ierit campos, quibus actus uterque
“Europae atque Asiae fatis concurrerit orbis,

“ Audiit, et siquem tellus extrema refuso 225
71

 

