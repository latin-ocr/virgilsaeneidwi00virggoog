286 ⁴ auunrnos nra. xrr.

Huic comitem Asbuten conjecta cuspide mittit,
Chloreaque Sybarimque Daretaque Thersilochumque,

Et sternacis equi lapsum cervice Thymoeten.

Ac velut Edoni Boreae quum spiritus alto 365
Insonat Aegaeo sequiturque ad litora fluctus,

Qua venti incubuere, fugam dant nubila coelo:

⁸ Sic Turno, quacumque viam secat, agmina cedunt
Conversaeque ruunt acies; fert impetus ipsum,
Et'cristam adverso curru quatit aura volantem. 370
Non tulit instantem Phegeus animisque frementem
Objecit sese ad currum, et spumantia frenis

Ora citatorum dextra detorsit equorum.

Dum trahitur pendetque jugis, huno lata retectum
Lancea consequitur, rumpitque infixa bilicem 375
Loricam et summum degustat vulnere corpus.

Ille tamen clipeo objecto conversus in hostem

Ibat, et auxilium ducto mucrone petebat:

Cum rota praeeipitem et procursu concitus axis

Impulit effunditque sole, Turnusque secutus 380
Imam inter galeam summi thoracis et oras

¹ Abstulit ense caput, truncumque, reliquit arenae.

Atque ea dum campis victor dat funera Turnus-5
Interea Aenean Mnestheus et fidus Achates
Ascaniusque comes castris statuere cruentum, 385
Altemos longa nitentem cuspide gressus·
Saevit, et infracta luctatur arundine telum
Eripere, auxilioque viam, quae proxima, poscit:
Ense secent lato vulnus, telique latebram

. “ Rescindant penitus, seseque in bella remittant. 390

Jamque aderat Phoebo ante alios dilectus Iapis

Iasides, acri quondam cui captus amore

Ipse suas artes, sua munera, laetus Apollo

Augurium citharamque dabat celeresque sagittas ;

Ille, ut depositi proferret fata parentis, 395

 

