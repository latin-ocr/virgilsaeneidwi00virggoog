226 11111111 ars. 11

Pone sequeus dextra puppim tenet, ipsaque dorso
Eminet, ac laeva tacitis subremigat undis 3

Tum sic ignarum alloquitur : “ Vigilasne, 'deum gens,

“ Aenea? Vigila, et velis immitte rudentes.

“ Nos sumus, Idaeae sacro de vertice pinus, 230
“ Nunc pelagi Nymphae, classis tua. Perfidus ut nos
“Praecipites ferro Rutulus flammaque premebat ;

“ Rupimus invitae tua vincula, teque per aequor

“ Quaerimus. Hanc genetrix faeiem miserata refecit,

“ Et dedit esse deas aevumque agitare sub undis. 235 Ι
“At puer Ascanius muro fossisque tenetur

“ Tela inter media atque horrentes Marte Latinos.

“ J am loca jussa tenet forti permixtus Etrusco

“ Arcas eques 3 medias illis opponere turmas,

“Ne castris jungant, certa est sententia Turno. 240
“Surge age, et Aurora socios veniente vocari

“Primus iu arma jube, et clipeum cape, quem dedit ipse
“Invictum Ignipotens atque oras ambiit auro. '
“Crastina lux, mea si non irrita dicta putaris,

“Ingentes Rutulae spectabit caedis acervos.” 245

, Dixerat, et dextra discedens impulit altam,

Haud ignara modi, puppim. Fugit illa per undas

Ocior et jaculo et ventos aequante sagitta.

Inde aliae celerant cursus. Stupet inscius ipse

Tros Anchisiades, animos tamen omine tollit. 250
Tum breviter supera adspectans convexa precatur:

“ Alma parens Idaea deum, cui Dindyma cordi

“ Turrigeraeque nrbes bijugique ad frena leones,

“ Tu mihi nunc pugnae princeps, tu rite propinques ‚

“ Augurium, Phrygibusque adsis pede, diva, secundo.'' 255
Tantum effatus, et interea revoluta ruebat

Matura jam luce dies noctemque fugarat.

Principio sociis edicit, sigua sequantur,

Atque animos aptent armis, pugnaeque parent se.

 

