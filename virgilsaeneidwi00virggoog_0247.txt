auunrnos ura. x. 223

Assaracique duo et senior cum Castore Thymbria

Prima acies; hos germani Sarpedonis ambo 125

Et Clarus et Themon Lycia comitantur ab alta.

Fert ingena toto connixus corpore saxum,

Haud partem exiguam montis, Lyrnesius Acmon,

Nec Clytio genitore minor, nec fratre Menestheo.

Hi jaculis, illi certant defendere saxis, ι 130

Molirique ignem, nervoque aptare sagittas. ,

Ipse inter medios, Veneris justissima cura,

Dardanius caput, ecoe, puer detectus honestum,

Qualis gemma, micat, fulvum quae dividit aurum,

Aut collo decus aut capiti, vel quale per artem 135

Inclusum buxo, aut Oricia terebintho,

Lucet ebur; fusos cervix cui lactea crines

Accipit et molli subnectens circulus auro.

Te quoque magnanimae viderunt, Ismaro, gentes

vVulnera dirigere et calamos armare veneno, 140

Maeonia generose dorne, ubi pinguia culta Ι

Exercentque viri, Pactolosque irrigat auro.

Adfuit et Mnestheus, quem pulsi pristina Turni

Aggere murorum sublimem gloria tollit,

Et Capys: hinc nomen Campanae ducitur urbi. 145
Illi inter sese duri certamina belli , .

Contulerant3 media Aeneas freta nocte secabat.

Namque ut ab Evandro castris ingressus Etruscis,

Regem adit et regi memorat nomenque genusque,

Quidve petat quidve ipse ferat; Mezentius arma 150

Quae sibi conciliet, violentaque pectora Turni

Edocet3 humanis quae sit fiducia rebus

Admonet immiscetque preces. Haud fit mora: Tarchon

J ungit opes, foedusque ferit; tum libera fati

Classem conscendit jussis gens Lydia divum, 155

Externa commissa duci. Aeneia puppis

Prima tenet, rostro Phrygios subjuncta leones ;

 

