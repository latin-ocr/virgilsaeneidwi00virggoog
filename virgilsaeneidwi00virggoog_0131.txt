nnuarnos nus. v. 107

llle pedum melior motu fretusque juventa, 430
Hic membris et mole valens3 sed tarda trementi

Genua labant, vastos quatit aeger anhelitus artus.

Multa viri nequidquam inter se vulnera jactant,

Multa cavo lateri ingeminant, et pectore vastos

Dant sonitus, erratque aures et tempora circum 435

’ Crebra manus, duro crepitant sub vulnere malae.

Stat gravis Entellus, nisuque immotus eodem

Corpore tela modo atque oculis vigilantibus exit ;

Ille, velut celsam oppugnat qui molibus urbem

Aut montana sedet circum castella sub armis, 440
Nunc hos nuno illos aditus omnemque pererrat .

Arte locum, et variis assultibus irritus urguet.

Ostendit dextram insurgens Entellus et alte

Extulit; illc iatum venientem a vertice velox

Praevidit, celerique elapsus corpore cessit: 445
Entellus vires in ventum effudit, et ultro ’

Ipse gravis graviterque ad terram pondere vasto
Concidit, 111 quondam cava concidit aut Erymantho

Aut Ida in magna radicibus eruta pinus.

Consurgunt studiis Teucri et Trinacria pube ; 450
It clamor coele, primusque accurrit Acestes,
Aequaavumque ab humo miserans attollit amicum.

At non tardatus casu neque territus heros

Acrior ad pugnam redit, ac vim suscitat ira.

Tum pudor incendit vires et conscia virtus, 455
Praecipitemque Daren ardens agit aequore toto,

Nunc dextra ingeminans ictus nunc ille sinistra.

Neo mora, nec requies: quam multa grandina nimbi ·
Culminibus crepitant; sic (1111111 ictibus heros

Creber utraque manu pulsat versatque Dareta. . 460

·Τ11111 pater Aeneas procedere longius iras
Et saevire animis Entellum haud passus acerbis,
Sed finem imposuit pugnae, fessumque Dareta

 

